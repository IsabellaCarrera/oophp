---
---
Redovisning kmom03
=========================

##### Har du tidigare erfarenheter av att skriva kod som testar annan kod?

Jag har gjort kursen oopython där vi också gjorde enhetstestning på liknande sätt.

##### Hur ser du på begreppen enhetstestning och “att skriva testbar kod”?

Att skriva testbar kod innebär för mig att skriva små metoder som är enkla att testa, ju större metod, desto svårare är det att testa koden. Det är också enligt mig ofta svårare att testa en funktion som inte returnerar  något värde.

##### Förklara kort begreppen white/grey/black box testing samt positiva och negativa tester, med dina egna ord.

White/grey/black box testing handlar om hur mycket testaren vet om gällande koden/strukturen/designen av objektet som testas. Black betyder att testaren inte vet någonting om detta, grey menar att testaren vet delvis hur objektet fungerar och white är när testaren helt vet om hur objektet som testas fungerar. Positiv testning betyder att objektet som testas fungerar som det skall, när det blir ett fel så är testet fail. Negativ testning innebär att objektet kan "fånga upp" när testet går fel, t.ex. när användaren skriver in fel typ av input.

##### Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?

Jag försökte först skapa mig en överblick över vad som behövdes göras. Försökte se vilka funktioner jag skulle behöva och försökte även tänka lite på att funtkionerna skulle vara korta och enkla så att dom förhoppningsvis skulle vara lättare att testa. Jag tänkte att jag skulle ha en klass för handlern och en för tärningarna. Om jag hade gjort så att det skulle gå att spela med en eller flera spelare så hade jag förmodligen gjort en klass som representerar en spelare. Sedan när jag väl höll på att koda så tyckte jag var uppgiften var svår och försökte mest lösa den snarare än att se till att allt var snyggt och organiserat.

##### Hur väl lyckades du testa tärningsspelet 100?

Jag tycker det gick helt okej men min kod hade kunnat bli mycket mer organiserad och "snygg" men jag kände när jag började närma mig slutet att jag inte riktigt hade tid för det. Jag tror att jag lyckades lösa alla kraven och det var mitt mål, jag hoppas att jag enklare kommer kunna skriva bättre kod i framtiden.

##### Vilken är din TIL för detta kmom?

Hur man skiver enhetstester i php, hur man kan använda sig av code coverage för att lätt se hur mycket av en kod som är testad av tester.
